##Упражнение 13

###Задача

Да се дефинира клас `Ticket`, който да представлява билет за кино и да съдържа следните член-данни:
* име на филм (`movieTitle`) - динамичен масив от символи;
* номер на зала (`hallNumber`) - int;
* цена (`price`) - double;

Да се реализира канонична четворка на класа и виртуална функция `double getPrice()`, която да връща цената на билета.

Да се дефинира клас `StudentTicket`, който да наследява `Ticket` и да има допълнителната член-данна отстъпка в проценти (`discount`) - int. Да се реализира канонична четворка на класа и виртуална функция `double getPrice()`, която да връща цената на билета след намалението.

Да се дефинира клас `GroupTicket`, който да наследява `Ticket` и да има допълнителна член-данна брой хора в групата (`numberOfPeopleInGroup`) - int. Да се реализира канонична четворка на класа и виртуална функция `double getPrice()`, която да връща цената на билета след намалението, което се изчислява по следния начин: ако групата е до 5 човека, отстъпката от цената е 10%, ако е над 5 - отстъпката е 20% (не забравяйте, че цената на билета е за всички в групата).

Да се дефинира клас `Cinema`, който да има следните член-данни:
* целочислен масив с 10 елемента, който да бъде запълнен с произволни стойности от 50 до 100 (нека на нулевия индекс стойността е 0) - всяка стойност ще отговаря на капацитета на залата, на чийто индекс е.
* динамичен масив от билети.
Дефинирайте функции `double getTurnover()`, която връща оборота на киното, получен от всички продадени билети и `double getProfit()`, която да връща печалбата (ако надценката на билетите е 5%).


В `main` функцията, реализирайте своеобразна Cinema Reservation System, където въвеждате билети. При добавянето на билет, проверявайте дали в съответната зала има свободни места, ако няма, извеждайте подходящо съобщение.
